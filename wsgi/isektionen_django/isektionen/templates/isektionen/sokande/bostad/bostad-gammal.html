
{% block content %}
    <h3>Bostad</h3>
    <p>Som blivande student på Industriell Ekonomi vid Linköpings universitet har du många saker

        att tänka på och en av de viktigaste är att hitta en bostad. Därför kan det vara skönt att veta att

        det finns gott om studentbostäder och många andra möjligheter både i Linköping och i

        grannstaden Norrköping.

        Det bästa tipset är att ställa dig i bostadskön även om du inte bestämt dig för att söka till

        Linköpinng. Du behöver inte vara antagen för att få anmäla dig till bostadskön. Det är gratis

        att stå i bostadskö.</p>
    <p>Här är de vanligaste hyresvärdarna i Linköping:</p>

    <ul>
        <li>
            <a href="https://www.studentbostader.se/sv" target="_blank">Studentbostäder</a>
        </li>
        <li>
            <a href="http://www.byggvesta.se/hus-projekt/intellektet-5" target="_blank">ByggVesta</a>
        </li>
        <li>
            <a href="https://www.stangastaden.se/" target="_blank">Stångåstaden</a>
        </li>
        <li>
            <a href="http://www.victoriapark.se/?id=3864" target="_blank">Victoria Park</a>
        </li>
        <li>
            <a href="https://www.hyrabostad.se/linkoping/" target="_blank">Bostadsförmedlingen Hyra Bostad</a>
        </li>
    </ul>

    <p>Från och med september 2007 samarbetar sektionen Industriell Ekonomi med

        fastighetsbolaget BoTrygg i Linköping. Samarbetet innebär att sektionens medlemmar har

        förtur i bostadskön när någon av deras studentlägenheter blir lediga.</p>


    <p>
        Även om du inte skulle hitta någon fast bostad innan terminen startar är det ingen katastrof.
        Det löser sig väldigt fort när man är på plats. Antingen genom att man flyttar in tillfälligt på någon klasskamrats
        soffa, att faddrarna känner någon som behöver en ny inneboende eller liknande.
    </p>
    <h3>Kort guide till de olika bostadsområdena</h3>
    <h4>Flamman</h4>
    <p>
        Området Flamman är beläget mitt mellan centrum och universitetsområdet. Här finns i
        huvudsak korridorrum att hyra, men även en del lägenheter. Korridorrummen finns att
        hyra både möblerade eller omöblerade. I ett av husen finns bastu att tillgå. I källaren på ett
        annat hus finns den studentdrivna puben/nattklubben Flamman, ett studentställe som är
        väl värt att besöka. Förutom närheten till universitetet och centrum är det inte långt till
        Rydsskogen med motionsspår och fotbollsplaner.
    </p>

    <h4>Fjärilen</h4>
    <p>
        Två minuter från Flamman ligger Fjärilen. På Fjärilen kan man välja mellan att bo i en etta
        eller tvåa. Alla lägenheter är omöblerade och utrustade med egen kokvrå. Dessutom finns
        det på samtliga våningsplan ett större gemensamt utrymme. På det översta planet finns
        även en bastu.
    </p>
    <h4>Ryd</h4>
    <p>
        Ryd är ett större område med ett eget centrum. Där har man bland annat tillgång till
        livsmedelsaffär, konditori, frisör och cykelverkstad. I Ryd bor ungefär 3000 studenter i
        antingen korridorrum, ettor, tvåor eller treor. Mitt i Ryd ligger Herrgårn, även kallat hg,
        som är studenternas eget uteställe. Herrgårn drivs av studenter för studenter och där kan
        man både äta och dricka gott, dansa eller lyssna på livemusik.
    </p>
    <h4>T1</h4>
    <p>
        De rödvita husen i T1 är ett av Linköpings nyaste studentbostadsområden. Området är beläget
        mitt mellan city och universitetet och ligger dessutom nära Hälsouniversitetet. I området finns
        tillgång till bland annat bastu och studierum, som de boende har möjlighet att hyra. I området
        finns enbart omöblerade lägenheter.
    </p>
    <h4>Irrblosset</h4>
    <p>
        Granne med T1 ligger Irrblosset. Även detta område har nära till universitetsområdet och
        centrum. Varje hus på Irrblosset har flera studierum som går att boka. Dessutom finns det
        en bastu, ett gym, en volleybollplan och ett biljardrum. Här finns både korridorrum, ettor
        och tvåor att hyra. Korridorrummen har ett stort och fräscht gemensamutrymme som
        antingen har balkong eller uteplats. Området Irrblosset växer och byggs ut med ytterligare
        200 nya studentlägenheter under 2015.
    </p>
    <h4>Lambohov</h4>
    <p>
        Bor man i Lambohov har man nära till universitetet och en lite längre cykelväg till
        Linköpings centrum. Dock har Lambohov ett eget centrum med bland annat matbutik,
        restaurang, bibliotek och vårdcentral. Här finns omöblerade ettor och tvåor att hyra.
        Dessutom har varje hus ett gemensamt allrum och en gemensam tvättstuga. I ett av husen
        finns en större samlingslokal och bastu att boka.
    </p>
    <h4>Colonia</h4>
    <p>
        Colonia är Linköpings nyaste och mordernaste studentområde och ligger så nära skolan
        man kan komma. Det korta avståndet innebär att du bara har några minuters gångavstånd
        till föreläsningslokaler, caféer och biblioteket. Dock är det en lite längre bit till centrum.
    </p>
    <h4>Studentbo</h4>
    <p>
        I Norrköping råder bostadsgaranti genom <a href="http://www.hyresbostader.se/Res/Themes/HnabPortal3/Pages/Studentbo/Default.aspx?cmguid=02ab9adc-4a4d-4753-bb58-dc3031556bb1" target="_blank">Studentbo</a>, vilket betyder att de som studerar vid
        Linköpings universitet även i Linköping är garanterad en bostad i Norrköping med en 40
        minuters gratis busstur mellan de två städerna.
    </p>

{% endblock %}