{% block content %}
<h2>Tekniska inriktningar</h2>
<h3>Bioteknik</h3>
<p>Ger dig en grundläggande förståelse för biomolekylära mekanismer och därmed förutsättningar för att tekniskt och affärsmässigt kunna leda utvecklingen av biotekniken, som är en expansiv bransch. Det är endast här du har möjlighet att välja den biotekniska inriktningen. Du läser kurser inom bioteknik, biokemi, kemi, cell- och mikrobiologi, bioinformatik och biosensorteknik.
</p>
<h3>Datateknik</h3>
<p>Ger en gedigen förståelse för utveckling och underhåll av datorsystem. Du får till exempel kunskap om databasteknik, programvaruutveckling, människa/datorgränssnitt och hårdvaruarkitekturer. Inriktningens vision är att studenten ska kunna ta både tekniskt och affärsmässigt ansvar för systemutveckling i såväl stora som små företag.
</p>
<h3>Maskinteknik</h3>
<p>Här får du kunskap om avancerad produktionsteknik och produktionssystem, konstruktionsteknik och produktutveckling, material och beräkningsteknik med betoning på hållfasthet samt framtagning av komplexa system inom energi, mekanik och hydraulik.
</p>
    <h3>Systemteknik</h3>
<p>Här behandlas kunskap, metoder och komponenter som behövs för att utveckla olika typer av tekniska system. Tonvikten ligger framför allt på system för kommunikation, styrning, signalbehandling och elektronik. Samtliga områden expanderar kraftigt och har en stor ekonomisk potential.
</p>
    <h3>Energiteknik</h3>
<p>Inriktningen mot energiteknik ger en stabil bas för förståelse för både tekniska och miljömässiga aspekter samt systemperspektiv inom energiområdet, både lokalt, regionalt och globalt. Detta innefattar exempelvis nya metoder för att producera elektricitet, bio-drivmedel, energieffektivisering och miljöanpassad design och produktion. Näringslivet är positivt till inriktningen då man ser ett stort och ökande behov av såväl teknisk som affärsmässig kompetens inom området.
</p>
        <h2>Ekonomiska profiler</h2>
<h3>Ekonomiska Informationssystem</h3>
<p>IT och informationssystem är centrala inslag i all organiserad verksamhet idag. Oavsett om du tänker dig en framtid inom näringsliv, offentliga organisationer eller de allt mer betydelsefulla ideella organisationerna kommer du att förväntas ha insikter i hur IT som strategisk resurs kan påverka verksamheten och erbjuda utvecklingsmöjligheter. Inriktningen Ekonomiska informationssystem hjälper dig att utveckla dessa insikter.
</p>
    <h3>Finans</h3>
<p>Ämnesområdet finansiell ekonomi har haft en otrolig utveckling över stora delar av världen, både vad gäller utbildning och forskning, och det är många ekonomer i Sverige och utomlands som inriktar sig mot finansiering. Däremot har mycket få ekonomer lika mycket kunskaper om kvantitativ problemlösning, matematik, programmering och datoranvändning som en civilingenjörsstuderande. Just dessa kunskaper är värdefulla för att tillgodogöra sig och kunna använda modeller och metoder inom finansiering.
</p>

    <h3>Industriell Marknadsföring</h3>
<p>Industriell marknadsföring är en profil inriktad mot affärsutveckling och omfattar hela förloppet från att formulera företags affärsidé till att etablera nya och utveckla befintliga kundrelationer. Genom både teori och praktik får du verktygen för att arbeta med marknadsföring från företag till företag.
</p>
        <h3>Logistik</h3>
<p>Logistik handlar om att organisera, planera och styra materialflöden i och mellan företag. Målet är att få dessa flöden så effektiva som möjligt. Bra utformade logistiklösningar bidrar starkt till företags attraktionskraft och konkurrensförmåga på marknaden. Logistiken måste därför utformas i nära samspel med företagets övriga affärsstrategier. Allt fler företag har insett logistikens stora betydelse för verksamheten, och logistik är idag en fråga på högsta ledningsnivå, samtidigt som den är förankrad i den operativa verksamheten.
</p>
    <h3>Strategi och styrning</h3>
<p>Den ekonomiska profilen Strategi och styrning handlar om att förstå hur företag är organiserade och hur huvudbegrepp som struktur, processer och kultur styr verksamheten. Den behandlar främst styrande av affärsverksamheter men även innovation och försäljning.  
</p>
    <h3>Kvalitets- och verksamhetsutveckling</h3>
<p>Inriktningen inom kvalitetsutveckling fokuserar på studier av principer och metoder för offensiv kvalitetsutveckling med tyngdpunkten på ständiga förbättringar baserade på kundens behov och krav. De ständiga förbättringarna omfattas av ”4P”: people, partnership, processes och products.
</p>
    <h3>Produktionsledning</h3>
<p>Effektiv styrning och utnyttjande av resurser som maskiner, personal, material och information är centralt, samtidigt som kundernas behov av kvalitetsprodukter måste tillgodoses. Industriföretag strävar idag mot ständiga förbättringar i riktning mot en resurssnål, snabb och flexibel produktion. Produktionsledning behandlar just denna hushållning med industriföretagens resurser. 
</p>
    <h3>Projekt, innovation och entreprenörskap</h3>
<p>Den här profilen behandlar bland annat ledning inom innovation samt utveckling av nya affärsverksamheter, där fokus ligger på entreprenörskap och projekt, och hur detta kan användas för att skapa bäst förutsättningar. 
</p>
{% endblock %}