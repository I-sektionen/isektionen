    <section class="study-abroad-image">
        <div class="study-abroad-content">
            <h1 class="study-abroad-heading">Utlandsstudier</h1>
            <p class="study-abroad-text">
                Många studenter på Industriell ekonomi väljer att studera utomlands en eller två terminer under studietiden. Linköpings universitet har avtal med många universitet över hela världen vilket underlättar till utbytesstudier.
            </p>

            <label class="modal-trigger action-button" for="modal-template">
                Läs mer om utlandsstudier
            </label>

            <div class="modal-content-box">
                <h1>Utlandsstudier</h1>
                <p>Utlandsstudier Ett år eller en termin utomlands är för många höjdpunkten på studierna.
                    Visste du att över hälften av studenterna som läser Industriell Ekonomi i Linköping väljer att läsa minst en termin utomlands? De flesta väljer att åka under tredje eller fjärde året av utbildningen. Linköpings Tekniska Högskola har avtal med närmare 250 universitet i 40 olika länder världen över. Många tar chansen att studera på någon av skolans utbytesplatser och om du får en plats via skolan behöver du inte betala någon skolavgift till den skolan du skall studera vid. Detta är väldigt positivt eftersom många skolor utomlands har höga terminsavgifter. Men du har även möjlighet att åka som så kallad freemover till universitet som skolan inte har avtal med, så i praktiken finns det inga gränser för utlandsstudierna. Tack vara att så många I-studenter väljer att plugga utomlands finns enorma resurser att tillgå från studenter som varit världen över. Det gäller kunskap om såväl kurser som boende och stipendeansökningar.
                    För just I-studenterna är de populäraste lärosätena belägna i Singapore och San Diego.</p>
            </div>
        </div>
    </section>