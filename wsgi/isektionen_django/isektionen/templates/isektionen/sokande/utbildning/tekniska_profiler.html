




<div class ="slideshow-headline"><p>Tekniska Inriktningar</p> </div>



<div class="slideshow-container">



    <div class="mySlides fade">
        <div class="Slider_box" style="width: 100%">
            <h1>Datateknik</h1>
            <p>Visionen med inriktningen för datateknik är att man efter några års yrkeserfarenhet skall kunna ta det tekniska och affärsmässiga ansvaret för dator-baserade produkter i en roll som exempelvis projektledare, produktägare i en stor organisation eller entreprenör i ett litet företag. Den typiska karriärvägen kan vara att man börjar som programmerare, junior teammedlem, konstruktör, testare, projektadministratör, dokumentatör eller assistent till en kvalitetssamordnare eller annan utredare. Det kan också vara så att man arbetar inom sin ekonomiska profil och tar ansvaret för att anpassa verksamhetens informationssystem. Efter några års erfarenhet skall man vara beredd att axla mer ledande uppgifter. Ibland blir man den viktiga kuggen mellan marknadsavdelning och teknikavdelning. Datateknisk inriktning tränar dig i problemlösning, vilket man har glädje av om man hellre vill utvecklas till teknisk specialist. </p>
        </div>
    </div>

    <div class="mySlides fade">
         <div class="Slider_box" style="width: 100%">
             <h1>Maskinteknik</h1>
             <p>Varje gång du sätter dig i en bil, tar fram mobiltelefonen eller skriver ut ett dokument på din skrivare, kommer du i kontakt med produkter där ingenjörer med maskinteknisk inriktning spelat en viktig roll för produktens utformning. Dels för att den skall fungera väl och ha funktionell och tilltalande design, men också för att den skall gå att köpa till ett lågt pris. Den maskintekniska inriktningen kommer att ge dig insikt i industrins produktutvecklings- och tillverkningsprocesser samt de mekaniska teknologierna i dess produkter. Utvecklings- och förändringstakten är idag hög och en produkts tekniska innehåll ökar hela tiden. Genom att inrikta dig mot produktutveckling eller produktionsteknik kan du som I-ingenjör spela en mycket viktig roll genom din kombination av tekniska kunskaper och insikt i ekonomiska villkor för framgångsrik verksamhet.</p>
        </div>
    </div>

 <div class="mySlides fade">

     <div class="text">  </div>
         <div class="Slider_box" style="width: 100%">
                <h1>Systemteknik</h1>
             <p>Den tekniska inriktningen systemteknik representerar en stor och ständigt växande andel av det it-baserade samhälle vi nu lever i. Produkter och företag med starka systemtekniska profiler är och kommer att vara centrala för Sverige. Svenska företag är bra på att utnyttja systemtekniskt tillsammans med ny programvara och maskinvara. Man kan arbeta med autonoma farkoster, intelligenta och integrerade system för styrning, övervakning, datorseende, avancerad bilelektronik, robotik, automatiska fabriker, computer integrated manufacturing (CIM) osv. Krav på säkerhet och ren miljö ökar betydelsen av genomtänkta och intelligenta system för styrning, reglering och kommunikation i vid mening. Detta är en spännande del av svensk industri, som behöver duktiga ingenjörer för att hävda sin konkurrenskraft. </p>

         </div>
    </div>

<div class="mySlides fade">
        <div class="Slider_box" style="width: 100%">
            <h1>Bioteknik</h1>
            <p>Många vitt skilda verksamheter har starka kopplingar till gränsområdet där biologi och teknik möts: livsmedel, skogs- och pappersmasseindustrin, återvinning, miljö- och naturvård, medicinsk teknik, bioinformatik. För att kunna organisera och leda såväl teknisk som affärsmässig utveckling inom dessa områden är det av central betydelse att ha en grundläggande förståelse för biologiska mekanismer och processer samt kombinera detta med ekonomisk och strukturell kompetens. iotekniken kan sägas utgöra en syntes av biologi, kemi och teknik för att lösa vardagliga problem. För den industrielle ekonomen blir då en gedigen kunskapsbas inom bioteknikområdet en utmärkt plattform för två helt olika tillämpningar: att (i) förstå och utveckla biologisk, kemisk och kemiteknisk industriell verksamhet inom vilka t ex livsmedels-, läkemedels- och skogsindustri, och medicinsk teknik ingår, och att (ii) förstå hur man inom andra industrigrenar kan strukturera och leda verksamheten mot nya miljö- och kvalitetsmål.</p>
             </div>
    </div>

<div class="mySlides fade">
       <div class="Slider_box" style="width: 100%">
            <h1>Energiteknik</h1>
           <p>Linköpings universitet ligger lång framme inom området och en energiteknisk inriktning på I-programmet är helt naturlig. Innan inriktningen inrättades 2013 utfördes en marknadsundersökning (Energiteknik – det ligger i tiden) för att bekräfta att ett tillräckligt stort intresse för inriktningen finns inom näringslivet - både energiproducenter, industriföretag och konsultföretag ingick i studien. Inriktningen mot energiteknik ger en stabil bas för att förstå både tekniska och miljömässiga aspekter samt systemperspektiv inom energiområdet, både lokalt, regionalt och globalt. Detta innefattar exempelvis nya metoder för att producera elektricitet, bio-drivmedel, energieffektivisering och miljöanpassad design och produktion – listan över intressanta delområden kan göras lång. Det finns en mängd intressanta och välrenommerade kurser inom området vid LiU, inte minst kurser som förut för I och Ii ges för civilingenjörsutbildningen EMM (Energi, Miljö, Management).
</p>
            </div>
    </div>
<a class="next" onclick="plusSlides(1)">&#10094;</a>
<a class="prev" onclick="plusSlides(-1)">&#10094;</a>


    <div style="text-align:center">
    <span class="dot_1" onclick="currentSlide(1)"></span>
    <span class="dot_1" onclick="currentSlide(2)"></span>
    <span class="dot_1" onclick="currentSlide(3)"></span>
    <span class="dot_1" onclick="currentSlide(4)"></span>
    <span class="dot_1" onclick="currentSlide(5)"></span>
</div>

</div>
